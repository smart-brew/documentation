---
title: 07 - Kelt
---

# Kelt

## Kedy?

**Od:** 7.3.2022

**Do:** 21.3.2022

## Cieľ šprintu

Cieľom siedmeho šprintu bolo editovanie vytvorených receptov. Ďalej sme sa zamerali na uzavretie všetkých úloh a podrobné otestovanie celého procesu varenia s testovacím serverom.

## Obsah šprintu

Prvoradým cieľom tohoto šprintu bolo editovanie receptu. Museli sme pridať nové enpointy a upraviť stránku s vytváraním receptu, aby vedela robiť aj edit existujúceho. Tiež sme podrobne otestovali celý systém a spravili rýchle opravy, aby nám prebiehalo varenie správne aspoň s testovacím serverom.

Takisto sme sa snažili opraviť ESP moduly, ktoré nefungovali doposial správne - konkrétne komunikácia s modulom H300.

### [[Gambrinus](06.md)] As a developer, I want to prepare for testing at SjF, so the developed project can be fully tested

Konečne sa nám podarilo rozbehať komunikáciu cez modbus s modulom H300. Nasledujúce kroky budú otestovať daný modul so skutočným motorom na SjF. Chyba bola v tom, že nám chýbali pull-up a pull-down rezistory pri RS485 káblikoch. Tento fakt sme úplne náhodou zistili, keď sme dotykom prstov uzavreli obvod a zrazu všetko fungovalo tak ako má. Vôbec sme totižto nevedeli čo bol za problém, keďže osciloskop ukazoval, že komunikácia prebieha správne. Náš kód nám však tvrdil, že slave-id v odpovedi je nesprávne. Lenže to je blbosť, keďže nám H300 odpovedala iba na správne zadané slave-id.

### [[Gambrinus](06.md)] As a user, I want to see the current state of the brewery, so that I have a better overview of all modules

Stačilo iba dokončiť merge zmien, ktorý sa spravil hneď po prvom tímovom stretnutí. Išlo o zobrazenie prehľadovej obrazovky s aktuálnym stavom zariadení.

### As a user, I want to edit existing recipe, so that I can change some parameters

Hlavný story pre tento šprint bol zameraný na editovanie receptu. Museli sme pridať editovaciu logiku na BE. To robíme tak, že originálny recept soft deletneme, aby sme mohli vidiet v histórií daný recept a vytvoríme nový recept. Používatelovi sa to bude javiť ako edit, ale v skutočnosti sa vytvorí nový recept a starý sa iba skryje.

Takisto bolo treba pridať načítavanie existujúceho receptu do procesu editovania a následných krokov. Niektoré komponenty z vytvárania receptu sa dali prepoužiť, čo nám veľmi ulahčilo prácu.

### As a Student, I want to keep documentation updated, so that I can pass the subject

Klasická úloha, v rámci ktorej sa vypisujú zápisnice, šprinty a podobné veci dokumentačného charakteru.

### As a Developer, I want to test entire process of brewing, so that I can ship product to users

Podrobné testovanie systému a zjednotenie celého workflowu. Upravenie štýlov aby bolo všetko podľa návrhu a jednotné. Ďalej sme sa zamerali na accesibility pre dotykový display. To znamená že sme museli optimalizovať všetky vstupy pre ovládanie dotykom.

### As a student, I want to write TP CUP paper, so that I can win

Snažili sme sa začať písať dokument pre TP CUP. Bolo ho treba vytvoriť a rozhodnúť sa, ktoré časti do neho chceme zakomponovať. Takisto sme do neho už zapísali niektoré veci, ako je úvod a analýza aktuálneho stavu poznania spolu s krátkym opisom o čom je náš projekt.

### [[Gambrinus](06.md)] Add input check for users when creating new recipe

Dokončenie verifikácie všetkých vstupov pri vytváraní nového receptu.

### Add on screen Keyboard for touch display

Podarilo sa nám nájsť Chrome plugin, ktorý po kliknutí na textové pole, zobrazí On-screen klávesnicu.

### Find a better power source for RPI

Tým že sme prešli na 64-bit Raspbian, sme zistili že systém bol nestabilný pri slabom zdroji - niektoré veci náhodne prestávali fungovať a nemali sme nad tým kontrolu. Museli sme tým pádom kúpiť nový, ktorý bol už dostatočne silný.

### Find a tool for integration testing

Analýza testovacích frameworkov pre integračné testy. Rozhodli sme sa pre Cypress, ktorý sme rozbehali vrámci Frontend repozitáru.

### [[Gambrinus](06.md)] Module mock server doest have support for ping-pong keepalive

### [[Gambrinus](06.md)] Module mock server doesn't have support for all instructions

Testovací server už funguje správne - prechody medzi inštrukciami a ich stavmi `WAITING`, `IN_PROGRESS` a `DONE`. Takisto sme pridali zvyšné inštrukcie, ktoré zatiaľ neboli implementované.

### Fix scrollbars on all pages

Niektoré stránky sa nesprávne škálovali a preteklai do iných kontajnerov. Preto bolo potrebné pridať scrollbary a takisto upraviť existujúce, aby správne fungovali.

### [[Gambrinus](06.md)] Fix missing Blocks when running tests

Nepodarilo sa nám daný bug znovu nasimulovať, čiže sme tento task uzavreli.

## Výsledky šprintu

Nástroj [Jira](../methodics/jira.md) nám ponúka nasledujúce vizualizácie hlavných stories a taskov.

### Splnené úlohy

![Done](/img/sprints/sprint-07-1.png)

### Nesplnené úlohy

![Done](/img/sprints/sprint-07-2.png)

### Poznámky do budúcna

<!-- ![starfish_retrospective_7.png](/img/starfish_retrospective_7.png) -->
